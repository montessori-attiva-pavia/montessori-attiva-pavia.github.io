---
layout: page
title: Chi siamo
background: '/img/carnevale.jpg'
---

<p>
  <strong>MontessoriAttiva - Pavia</strong> è un’associazione che nasce da un gruppo di genitori desiderosi di diffondere il pensiero e la pedagogia montessoriana e di promuoverne l’inserimento all’interno della scuola pubblica del territorio di Pavia e dintorni.
</p>
<p>
  L’obiettivo di questa realtà è di sviluppare una scuola capace di rendere l’apprendimento un piacevole diritto per il bambino, rispettandone il bisogno di autonomia, la curiosità, i tempi di formazione e socializzazione. E che sappia essere, allo stesso tempo, un’opportunità di crescita e arricchimento anche per le famiglie.
  Per tali motivi l’associazione desidera seguire le linee guida dell’<a href="http://www.operanazionalemontessori.it/" target="_blank">Opera Nazionale Montessori</a>, fondata da Maria Montessori e riconosciuta Ente morale nel 1924. L’ONM è depositaria - nel rispetto dell’originario intendimento della sua fondatrice - del compito di conservarne e diffonderne il pensiero, l’attività e la metodologia, ed è titolare della convenzione con il Ministero dell’Istruzione, dell’Università e della Ricerca per l’istituzione di sezioni ispirate a tale orientamento pedagogico nella scuola pubblica.
</p>
<p>
  Nel corso degli ultimi anni si è creata in proposito una sinergia tra il Comune di Sommo (Pv), l’Istituto comprensivo A. Manzoni di Cava Manara (Pv) e l’associazione MontessoriAttiva - Pavia. La collaborazione ha condotto dapprima all’attivazione, nell’anno scolastico 2016/2017, della sezione a metodo di differenziazione didattica Montessori - riconosciuta dall’Opera nazionale omonima – all’interno della Scuola primaria B. Passerini di Sommo (Pv). E, in seguito, nel settembre 2016, alla nascita del progetto di educazione parentale Montessori Casa dei Bambini Pavese, per bimbi dai 3 ai 6 anni, gestito dalla stessa associazione. A settembre 2017 è stata infine avviata un’ulteriore nuova prima classe nello stesso plesso scolastico.
</p>

<p class="mb-5">
  {% include support_us_button.html %}
</p>


<h2 class="mb-4">Risorse</h2>

<ul>
  <li class="mb-3">
    un <a href="https://vimeo.com/346081460" target="_blank">servizio televisivo</a> realizzato da TelePavia sull'avvio della sezione a metodo di differenziazione didattica Montessori a Sommo
  </li>
  <li class="mb-3">
    la <a href="http://www.comune.sommo.pv.it/c018151/zf/index.php/servizi-aggiuntivi/index/index/idtesto/53" target="_blank">pagina dedicata</a> alla Casa dei Bambini del sito del Comune di Sommo
  </li>
</ul>