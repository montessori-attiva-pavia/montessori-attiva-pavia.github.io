---
layout: post
title:  Prendersi cura dei "nativi-digitali"
subtitle: Una sfida per genitori ed educatori del III millennio
date:   2019-11-13 08:00:00 +01:00
tags:   corso
author: Margherita Simonetta
pinned: true
---

Anche quest'anno MontessoriAttiva - Pavia partecipa al Festival dei Diritti!

L'evento, nato nel 2008 su impulso del CSV di Pavia, rappresenta un contenitore di numerosi momenti culturali e spazi di riflessione e quest'anno avrà come tema conduttore: 'Un futuro da sognare, un futuro da progettare'.

L'argomento della nuova edizione si ispira al documento ONU dell’Agenda 2030 per lo Sviluppo Sostenibile e mette al centro della riflessione il diritto di avere, pensare, progettare e sognare il futuro, volgendo lo sguardo a un concreto, duraturo e lungimirante prendersi cura dell'ambiente, delle persone e delle comunità.

MontessoriAttiva - Pavia è presente con 2 imperdibili appuntamenti, presentiamo qui il primo dei due:

venerdì 22 novembre alle ore 20.30,
presso la Sala Conferenze Broletto, ingresso da via Paratici 21, a Pavia

**'Prendersi cura dei "nativi-digitali", una sfida per genitori ed educatori del III millennio'**

Con Mario Valle rifletteremo sullo sviluppo dei bambini e dei ragazzi per dare un fondamento alle regole d’uso della tecnologia digitale per preparare i cosiddetti nativi-digitali al paradosso del futuro. In questo ci verrà in aiuto Maria Montessori che, nonostante vivesse in un mondo non contaminato da tecnologie e con problemi diversi dai nostri, riuscì a intuire e proporre idee rilevanti ancor oggi.

Già nostro gradito ospite in un paio di passate occasioni, Mario Valle lavora come ricercatore presso il Centro Svizzero di Calcolo Scientifico di Lugano. Entrato in contatto con il mondo Montessori nella veste di padre, ne ha approfondito le idee da un punto di vista scientifico. È autore del libro "La pedagogia Montessori e le nuove tecnologie. Un'integrazione possibile?" del 2017.



{% include image.html img="/assets/img/2019-11-13/valle.jpg" title="locandina" caption="Locandina" url="/assets/img/2019-11-13/valle.pdf" %}
