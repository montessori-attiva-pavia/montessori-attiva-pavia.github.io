---
layout: post
title:  Corsi per educatori e insegnanti - Opera Nazionale Montessori
date:   2017-11-06 08:00:00 +01:00
tags:   corsi onm pavia educatori insegnanti
author: Samanta Monai
pinned: false
---


L’associazione MontessoriAttiva - Pavia sta raccogliendo le adesioni per riuscire a chiedere l'attivazione dei **corsi di differenziazione didattica dell’Opera Nazionale Montessori anche a Pavia**.  

L’Opera Nazionale Montessori (ONM), è Ente morale con personalità giuridica, accreditato per la Formazione Montessori dal Ministero dell’Istruzione, dell’università e della ricerca (MIUR), titolare di Convenzione con il MIUR e di Certificazione di Qualità UNI EN ISO 9001/2008 per la formazione superiore e continua di seminari, di corsi di specializzazione e di aggiornamento nel metodo Montessori per educatori e insegnanti. I corsi per i docenti sono vigilati dall’USR Lombardia, Ufficio scolastico regionale del MIUR. Per il pagamento é possibile utilizzare la Carta del docente.  I corsi solitamente si svolgono nei fine settimana: tendenzialmente il sabato tutta la giornata e le mattinate della domenica, a week-end alternati.
Per l’avvio dei corsi è necessario il raggiungimento di un numero minimo di iscrizioni: è questo il motivo per cui a Pavia i corsi non sono ancora 'decollati'.

Il modulo allegato va compilato e inviato a [info@montessoriattiva-pavia.it](mailto:info@montessoriattiva-pavia.it).

Per informazioni è possibile scrivere agli indirizzi indicati o contattare telefonicamente Samanta al numero 347/0601428 o Daniela al numero 347/8456747.

Si chiede la massima collaborazione per la divulgazione, affinché il maggior numero possibile di insegnanti ed educatori interessati possa essere informato.



{% include image.html img="/assets/img/2017-11-06/ModuloPreadesioneCorsiPavia.jpg" title="Modulo preadesione Corsi educatori ed insegnanti a Pavia" url="/assets/img/2017-11-06/ModuloPreadesioneCorsiPavia.pdf" %}
