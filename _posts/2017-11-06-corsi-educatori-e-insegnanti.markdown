---
layout: post
title:  Corsi per educatori e insegnanti - Opera Nazionale Montessori
date:   2017-11-06 08:00:00 +01:00
tags:   corsi onm pavia educatori insegnanti
author: Samanta Monai
---

L'associazione MontessoriAttiva - Pavia sta raccogliendo le adesioni per i **corsi di differenziazione didattica dell'Opera Nazionale Montessori a Pavia**.

L’Opera Nazionale Montessori (ONM), è Ente morale con personalità giuridica, accreditato per la Formazione Montessori dal Ministero dell’Istruzione, dell’Università e della Ricerca (MIUR), titolare di Convenzione con il MIUR e di Certificazione di Qualità UNI EN ISO 9001:2008 per la formazione superiore e continua di seminari, di corsi di specializzazione e di aggiornamento nel metodo Montessori per educatori ed insegnanti.
I corsi per gli insegnanti saranno vigilati dall'USR della Lombardia.
Per il pagamento sarà possibile utilizzare la carta del docente.

L'inizio potrebbe già essere entro il mese marzo 2018. Le lezioni si terranno nel week end, probabilmente il sabato tutto il giorno e la domenica mattina, a week-end alternati, e due settimane intensive tra giugno/luglio.

Per l'avvio dei corsi è necessario il raggiungimento di un numero minimo di iscrizioni: stiamo quindi raccogliendo le adesioni (non vincolanti) e chiediamo la massima collaborazione per la divulgazione, affinché il maggior numero possibile di insegnanti ed educatori interessati possa essere informato.
Il modulo allegato va compilato e inviato a [info@montessoriattiva-pavia.it](mailto:info@montessoriattiva-pavia.it). 

Avere sul territorio educatori e insegnanti formati e motivati faciliterebbe l'avvio di esperienze analoghe a quelle di Sommo, nella città di Pavia e nella sua provinicia, a vantaggio di un sempre maggior numero di bambini e famiglie, che avrebbero così una scuola maggiormente rispettosa dei loro tempi, della loro individualità e del loro processo unico di sviluppo.


Per informazioni è possibile scrivere agli indirizzi indicati o contattare telefonicamente Samanta al numero 347/0601428 e Daniela al numero 347/8456747.



{% include image.html title="Modulo preadesione Corsi educatori ed insegnanti a Pavia" url="/assets/pdf/ModuloPreadesioneCorsiPavia.pdf" %}
