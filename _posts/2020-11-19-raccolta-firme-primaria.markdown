---
layout: post
title:  Raccolta firme per attivazione di una nuova classe prima della scuola primaria per l'anno scolastico 2021/22
date:   2020-11-19 20:00:00 +01:00
tags:   scuola primaria sommo raccolta-firme
author: Samanta Monai
pinned: true
---

Cari genitori,

l'Associazione MontessoriAttivaPavia dà l'avvio alla raccolta firme per la richiesta di attivazione di una nuova classe prima - scuola primaria - a metodo di differenziazione didattica Montessori per l'anno 2021/2022 presso la scuola B. Passerini di Sommo (PV).

Alleghiamo alla presente il modulo da scaricare, compilare e restituire firmato all'indirizzo montessoriattivapavia@gmail.com

Ci rivolgiamo in particolare ai genitori interessati all'iscrizione del proprio figlio o figlia alla Scuola pubblica statale per l'anno 2021/22.

E' di fondamentale importanza dare un forte e nutrito segnale di interesse al Dirigente Scolastico senza i cui numeri la classe prima potrebbe non avviarsi, per questo motivo ogni manifestazione di interesse è un passo essenziale per il raggiungimento dell'obiettivo.

Pertanto vi invitiamo, qualora interessati, a compilare il modulo e a spedircelo **entro il 30 novembre**.

Vi rammentiamo infine che la sottoscrizione non è vincolante in quanto non sostituisce la compilazione della pratica on line che sarà obbligatoria all'avvio ufficiale delle iscrizioni in tutto il territorio nazionale.

Grazie a tutti per la preziosa collaborazione!


A presto,


{% include image.html img="/assets/img/2020-11-29/modulo.jpg" title="modulo" caption="Modulo da compilare, firmare e restituire" url="/assets/img/2020-11-29/modulo.pdf" %}
