---
layout: post
title:  Attivazione prima sezione montessori nella scuola statale di Pavia e provincia
date:   2016-01-19 11:00:00 +0100
tags:   sommo "scuola primaria"
author: Samanta Monai
---


Carissimi,

con immensa gioia vi comunichiamo che l’Istituto Comprensivo A. Manzoni di Cava Manara (PV) ha deliberato l’istituzione di una classe di scuola primaria secondo il metodo di differenziazione didattica Montessori, presso la **Scuola primaria “Benedetta Passerini” via S. Fedele n. 7, di Sommo (PV)**.

E' la prima sezione a metodo Montessori attivata all’interno di una scuola sul nostro territorio! L’offerta formativa pubblica viene così arricchita, rendendo il metodo accessibile a tutti, come da nostro obiettivo.

Sono quindi aperte le iscrizioni alla sezione di scuola primaria a metodo Montessori per l’anno scolastico 2016/2017. Dal 22 gennaio 2016 è possibile iscriversi da [qui](http://www.iscrizioni.istruzione.it/){:target="_blank"}.

Cogliamo l'occasione per ringraziare le istituzioni e tutte le persone che ci sostengono nel nostro progetto di diffusione, in particolare l'Assessore all'Istruzione del Comune di Sommo Maria Luisa Gallotti, la Dirigente dell'Istituto Comprensivo A. Manzoni di Cava Manara (PV) Prof.ssa Marisa Oglio e l’Associazione Montessori Scuola Pubblica.

Grazie a tutti!
