---
layout: page
title: Chi siamo
permalink: /about/
url_convenz: assets/convenzione-miur-onm-2013.pdf
---

L’associazione di promozione sociale **MontessoriAttiva - Pavia** nasce dal desiderio di un gruppo di genitori di diffondere il pensiero e la pedagogia montessoriana e di promuoverne l'inserimento all'interno della scuola pubblica del territorio di Pavia e dintorni. Tutto ciò con l'obiettivo di promuovere una scuola che renda l’apprendimento un piacevole diritto per il bambino, che ne rispetti il bisogno di autonomia, la curiosità ed i tempi e che sia un’opportunità di crescita ed arricchimento anche per le famiglie. In particolare l’Associazione segue le linee guida dell’[Opera Nazionale Montessori](http://www.operanazionalemontessori.it/){:target="_blank"}, fondata da Maria Montessori e riconosciuta Ente morale nel 1924. L’ONM è consegnataria, in conformità dell’originario intendimento della sua Fondatrice, del compito di conservare e diffondere il pensiero e l’opera di Maria Montessori, e titolare della convenzione con il Ministero dell’Istruzione, dell’Università e della Ricerca per l’istituzione di sezioni nella scuola pubblica.


Grazie all’accoglienza e all’impegno della Prof.ssa Marisa Oglio dell’Istituto Comprensivo di Cava Manara e alla collaborazione del Comune di Sommo, nell’anno scolastico 2016/17 MontessoriAttiva – Pavia ha contribuito all’attivazione della prima sezione a metodo di differenziazione didattica riconosciuta dall’Opera Nazionale Montessori presso la scuola primaria B. Passerini di Sommo. Grazie a questa sinergia, è nato anche il progetto di educazione parentale Montessori  ‘Casa dei Bambini pavese’ per bambini dai 3 ai 6 anni gestito dall’Associazione.
