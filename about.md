---
layout: page
title: Chi siamo
permalink: /about/
url_convenz: assets/convenzione-miur-onm-2013.pdf
keep_in_menu: true
---

**MontessoriAttiva - Pavia** è un’associazione che nasce da un gruppo di genitori desiderosi di diffondere il pensiero e la pedagogia montessoriana e di promuoverne l’inserimento all’interno della scuola pubblica del territorio di Pavia e dintorni.
L’obiettivo di questa realtà è di sviluppare una scuola capace di rendere l’apprendimento un piacevole diritto per il bambino, rispettandone il bisogno di autonomia, la curiosità, i tempi di formazione e socializzazione. E che sappia essere, allo stesso tempo, un’opportunità di crescita e arricchimento anche per le famiglie. 
Per tali motivi l’associazione desidera seguire le linee guida dell’[Opera Nazionale Montessori](http://www.operanazionalemontessori.it/){:target="_blank"}, fondata da Maria Montessori e riconosciuta Ente morale nel 1924. L’ONM è depositaria - nel rispetto dell’originario intendimento della sua fondatrice - del compito di conservarne e diffonderne il pensiero, l’attività e la metodologia, ed è titolare della convenzione con il Ministero dell’Istruzione, dell’Università e della Ricerca per l’istituzione di sezioni ispirate a tale orientamento pedagogico nella scuola pubblica.

Nel corso degli ultimi anni si è creata in proposito una sinergia tra il Comune di Sommo (Pv), l’Istituto comprensivo A. Manzoni di Cava Manara (Pv) e l’associazione MontessoriAttiva - Pavia. La collaborazione ha condotto dapprima all’attivazione, nell’anno scolastico 2016/2017, della sezione a metodo di differenziazione didattica Montessori - riconosciuta dall’Opera nazionale omonima – all’interno della Scuola primaria B. Passerini di Sommo (Pv). E, in seguito, nel settembre 2016, alla nascita del progetto di educazione parentale Montessori [Casa dei Bambini Pavese](http://www.casadeibambinipavese.it/){:target="_blank"}, per bimbi dai 3 ai 6 anni, gestito dalla stessa associazione. A settembre 2017 è stata infine avviata un’ulteriore nuova prima classe nello stesso plesso scolastico. 


{% include support_us_button.html %}

